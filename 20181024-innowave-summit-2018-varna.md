-- Category: Участия
-- Author: Любомир Филипов
-- Title: Innowave Summit 2018 – Varna
-- Tags: featured, innowave, варна, конференция, мотивация, събитие

Тази година на 19 и 20 октомври в гр. Варна се проведе високотехнологична конференция, която е една от най-големите в Югоизточна Европа с основен акцент върху дигитализацията на бизнеса и обществения сектор.

Темите бяха разнообразни и интересни, свързани с потребителско поведение, самообучаващ се изкуствен интелект, социално пазаруване, предприемачество, блокчейн, нано технологии, дигитално здраве и иновации в медицината.

Членове на нашия клуб посетиха събитието и имаха възможността да чуят лекции, които бяха подготвени, както и да разгледат щандовете на изложението. Лекциите се проведоха в два едновременни потока, а именно „Зала Иновации“ и „Бизнес зала“. На изложението имаше много интересни решения на утвърдили се компании, така и на нови решения, които тепърва ще търсят своите успехи.
Innowave Summit 2018 Varna
Innowave Summit 2018 Varna

Лекторите, които говориха бяха много интересни и изключително „цветни“, както се казва, за да има за всеки по нещо.  Имаше представители на различни клубове, както и много бизнес ангели разкриха, какво търсят, как го търсят и какви са критериите, които им  служат за отправна точка, когато трябва да изберат, къде да инвестират. Венчър съдружници показаха как това, че ние имаме една идея и мислим, че е уникална, за тях всъщност ние сме 10-тия екип, който я показва. Т.е. важна е идеята, но е много важен и екипът и начинът, по който представяме своят проект.
Innowave Summit 2018 Varna
Innowave Summit 2018 Varna

Като такова голямо събитие, естествено нямаше как да няма и хора, които вдъхновяват. Имаше представители от Силициевата долина, лектори, които вдъхновяват, които съветват мениджъри, които подпомагат хора, които имат цел и искат да я достигнат.

 

 
