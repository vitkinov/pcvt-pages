-- Category: Събития
-- Author: Любомир Филипов
-- Title: Защо да посещаваме конференции?
-- Tags: featured, конференции, мотивация, причини

Научаваме нови неща

Много често на конференция се прави представяне на нещо ново, което евентуално бихме могли да видим в бъдеще някъде публикувано, но със сигурност би отнело много повече време, откоколкото да го научим на място.

Винаги можем да преценим какви лекции са обявени и кои от тях са интересни за нас. На всяка конференция винаги има екип, който избира лекции и лекторите, които ще се представят. Не случайно има избор на хора и какво точно ще разкажат. За тези от вас, които ще кажат, че знаят това, което ще чуят – винаги могат да говорят с лектора и да проверят дали лектора се е сблъсквал с проблем, който имат те. Това нещо е безценно, защото консултантските услуги на специалисти са изключително скъпи, но един въпрос на конференция може да спести много и да даде много на човека, който го задава.

Ако нямаме представа за нещото, което ще се говори – отново е нещо положително, защото лекторът е “смлял” информацията за нас и ние в най-лошия случай сме увеличили общата си култура. Нещо, което се сме чули сега, може да ни се струва, че никога няма да ни потрябва, но съдбата си знае работата и много често се случва нещо случайно чуто, да ни даде възможност да “блеснем”.

Социализираме се

Посещението на конференция не трябва да е свързано само със слушане на лекции. Организаторите на такива събития винаги насърчават посетителите да говорят, да се запознаят, да видят с какво се занимават. Особено полезно е това нещо, защото на конференция може да намерим хора, които имат същите интереси като нас. Можем да намерим следващия си партньор, следващия си работодател, следващите си най-добри приятели или просто хора, с които имате сходни интереси. Наскоро посетих едно много голямо събитие, където беше казано следното:  “Ако смятате, че сте измислили нещо ново, най-вероятно не е така. Има поне още 10 човека в страната, които са се досетили за същото и поне сто такива в целия свят.” т.е. не стига само да имаме идея, важно е да сме добри. Чрез социализиране, ние можем да научим нещо ново, да разберем нещо ново за нашата идея, да видим начин, по който да използваме технология, за който никога не сме се досещали.

Тренираме се

Умението на човек да общува и умението на човек да изразява мислите си. Може би сте чували прословутия цитат на Айнщайн „Ако не можеш да обясниш нещо на 6-годишно дете, значи самият ти не го разбираш.“ Без значение в коя сфера работим, умението да общуваме е нещо изключително полезно. Развиването на “soft skills” е изключително важно за нас и нашето развитие. Дори да имате най-гениалните идеи, ако не може да ги обясните на вашия екип или на други хора, никога няма да бъдете разбрани. Посещението на конференции е един вид тренировка за това: да се срещаме с нови хора, да общуваме с нови хора, да изразяваме нашите мисли пред нови хора. Ако има такива, които се притесняват да общуват с непознати, това е идеалното място да пробват. Никой няма да им се сърди, никой няма да загуби, но за тях ще е изключително важно да го развият.

Получаваме повече възможности от други хора

Много често на конференции се събират хора, които да създадат следващата потребителска група, свързана с даден език за програмиране или технология. Там се дават възможност на посетители да се явят и да си изкарат сертификати за специалисти/експерти на цена, която е в пъти по-ниска, ако иначе се явим. Има информация, която иначе няма да как да разберем. Кога ще е следващата конференция, за която имаме интерес, как можем да си купим билет на цена, която е много конкурентна с нормалната. Често се раздават или книги или учебни материали, които иначе не бихме могли да намерим.

Разшираваме кръгозора си

Човек учи по няколко различни начина. Чули сме от някой, че е напълно безмислено да се посещават конференции, защото за някой това не е проработило. Всеки човек е различен, всеки човек е уникален. Това, че за някой това е е безмислено, не означава, че за нас няма да има смисъл. Най-добрият начин да разберем дали това нещо е за нас, е да посетим една конференция и да разгледаме кое, как и защо?

Как да посещаваме конференция?

Необходимо е желание за начало. След това е добре да се подготвим. Да разгледаме лекторите, да разгледаме лекциите, да си направим план, кое бихме посетили. Да определим каква е основната ни цел: Да научим нещо ново, да създадем контакти, да рекламираме продукта си, да получим консултация относно някакъв проблем, който имаме. Важно е да сме целенасочени и да сме сигурни какво искаме от тази конференция. Винаги когато човек има ясна представа следва целта си.

Проверяваме има ли хаштаг за събитието и следим всички социални медии за този таг. Много често има намаление на билетите, специален достъп, call for papers и още много неща, стига да видим, където трябва.

Когато сме на самото събитие е много важно отново да следим всички социални мрежи и да видим има ли нещо интересно, някоя игра от спонсор, някоя възможност, нова информация, как да се свържем с някой лектор, как да намерим съмишленици за нашата идея.

За тези, които все още не са решили дали да посетят конференция, отговорът е ясен. Посетете събитие и преценете дали ви харесва и не забравяйте „А journey with a thousand miles begins with one step“.
Categories: 