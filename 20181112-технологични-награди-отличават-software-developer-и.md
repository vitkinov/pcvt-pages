-- Category: Прессъобщения
-- Author: Невен Боянов
-- Title: Технологични награди отличават Software Developer-ите на 2018
-- Tags: 

Global Tech Summit – най-голямото технологично събитие в региона с фокус върху разработката на софтуер ще отличи най-добрите професионалисти, екипи и компании от софтуерната индустрия.

Форумът Global Tech Summit обединява конференциите Java2Days, CodeMonsters, AI&Smart_Tech, предназначени за професионални разработчици, ИТ експерти и ентусиасти. В програмата на мащабното събитие са включени и безплатните инициативи Free Tech Training, предназначена за студенти, както и Tech4Kids – за по-малките, но обещаващи технологични таланти.

Годишните награди – Global Tech Summit Technology Awards имат за цел да отличат не само водещите технологични компании, но и професионалистите, които стоят в основата на успешните бизнеси в ИТ индустрията. Най-добрите ИТ професионалисти и екипи ще бъдат отличени в четири категории: Софтуерен Разработчик на Годината, Екип за Разработка на Софтуер на Годината, Ръководител на Екип на Годината и Технологичен Екип на Годината.

По време на церемонията ще бъдат обявени ТОП 10 разработчиците на годината и ще бъде връчена специалната награда “Developer On Focus 2018” на DevStyleR – медията с акцент върху живота на софтуерния бранш и професионалистите заети в него. Призът “Developer On Focus 2018” ще отличи най-влиятелните професионалисти в обществото на софтуерните разработчици. В надпреварата ще вземат участие 31 експерти, които през годината взеха участие в едноименната рубрика на DevStyleR. Гласуването за “Developer On Focus 2018” ще бъде отворено на сайта на технологичната медия DevStyleR на 12 ноември.

Сред категориите на Global Tech Summit Technology Awards са още Софтуерна Компания на Годината, Най-добро Работно Място, Кампания на Годината, Благотворителна Инициатива на Годината и др. Ще бъдат раздадени и специални награди за компаниите и професионалистите, които следват глобалните тенденции в технологичния сектор против дискриминация, развитие на технологичните общности, обучение и насърчаване на младите таланти, социална отговорност.

Global Tech Summit Technology Awards се отличават от другите формати, тъй като представят и оценяват постиженията на ИТ експертите и компаниите през очите на техните колегите от индустрията. Затова гласуването ще бъде отворено на 12 ноември, а финалните резултати ще бъдат обявени по време на официалната церемония на 27 Ноември в НДК.

За Global Tech Summit

GlobalTech Summit е международен технологичен форум, който обединява конференциите Java2Days, CodeMonsters, AI&Smart Tech, както и безплатните образователни инициативи FreeTech Trainig и Tech4Kids. През последните 10 години конференциите (част от GTS) се утвърдиха като водещи за технологичната общност не само в страната, но и в цяла Източна Европа.

От 27-ми до 29-ти ноември повече от 100 световноизвестни лектори ще представят последните тенденции в областта на разработката на софтуер и ще споделят опита си с посетителите.

Java2Days е едно от най-посещаваните събития в световен мащаб, посветено на Java технологиите (с 10-годишна история).

CodeMonsters е конференция, която се фокусира върху всички технологии за разработка на софтуер, освен Java. Така 2-те събития заедно формират едно място, което представя последните новости в областта на софтуерната разработка като цяло и е притегателен център за 2500+ разработчици на софтуер и ИТ професионалисти.

AI & Smart Tech е ново събитие, което е с акцент изкуствен интелект, машинно самообучение, проектиране и изграждане на „умни“ инфраструктури и др.

Free Tech Training – безплатна инициатива за студенти и начинаещи професионалисти (ежегодно в нея се включват над 600 студенти, обучаващи се в т.нар. компютърни специалности и ученици от последните класове на специализираните училища и математически гимназии)

Tech4Kids – безплатен фестивал за деца от 7 до 14 години (разделени на групи), което има за цел да ги запознае с новите технологии, професиите, свързани с разработката на софтуер, както и да им даде възможност да направят своите 1ви стъпки в програмирането и роботиката.

В програмата на GTS 2018 са включени и тематични дискусии с участие на водещи технологични експерти, HR мениджъри и мениджъри на водещи компании, поредица от хакатони, Годишни Технологични Награди, пространства за демонстрация на средства за разработка на софтуер, зона за директна среща между специалисти и компании с отворени работни позиции и много др.

За допълнителна информация:

Mob: +359 896 88 09 61

https://globalsummit.tech